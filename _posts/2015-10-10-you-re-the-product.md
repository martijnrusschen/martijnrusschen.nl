---
layout: post
title:  "You’re the product"
date:   2015-10-10
---

Laatst kwam ik de volgende quote tegen op [Twitter](https://twitter.com/jayrosen_nyu/status/401583183658889217):

> If you’re not paying for the product then you are the product.

Een product waar je zelf het product bent? Dat klinkt natuurlijk als een slimme quote, maar er zit wel degelijk een kern van waarheid in. Kijk bijvoorbeeld naar Facebook of Twitter. Zij verkopen jouw data aan bedrijven, en op het moment dat jij het product niet gebruikt zullen zij niets aan jou verdienen.

Internet gebruikers zijn gewend om veel dingen gratis te krijgen of te kunnen gebruiken. En dus zijn bedrijven ook genoodzaakt om manieren te vinden om geld te verdienen. Veel mensen zouden raar staan te kijken zodra Facebook ineens $10 per maand kost. Zelf zou ik het er graag voor over hebben, maar ik denk dat velen zullen afhaken op dat moment.

Toch zijn er ook initiatieven waar mensen wel voor willen betalen. Het beste voorbeeld daarvan is toch wel [De Correspondent](http://decorrespondent.nl/). Maar hoe kan dat? Zijn mensen moe van de oppervlakkige berichtgeving op nieuwssites en zijn ze op zoek naar meer verdieping? Of is het gewoon toeval of heeft De Correspondent heel veel geluk?
---
layout: single
title:  "Nieuwe startup? Vind een ambassadeur!"
date:   2015-10-10
---

Heb je een goed idee of ben je net begonnen met je startup? Misschien is het dan een tijd om een ambassadeur te gaan zoeken die jouw idee kan verkopen aan het publiek. Het klinkt misschien heel logisch, maar met een goede ambassadeur kom je een stuk verder.

Een goed voorbeeld is Blendle. Mede dankzij de bekendheid van Marten Blankensteijn en Alexander Kl√∂pping heeft Blendle een hoop bekendheid gekregen. Zo waren ze bijvoorbeeld [te gast](http://www.youtube.com/watch?v=oid1raHVjoQ) in de Wereld Draait Door en zijn er vele artikelen geschreven over het bedrijf. Dit terwijl er genoeg andere soortgelijke initiatieven zijn. Alleen zijn deze lang niet zo bekend als Blendle.

Neem bijvoorbeeld het bedrijf [Myjour](https://myjour.com/). Dit bedrijf probeert hetzelfde te doen als wat Blendle doet alleen is dit bedrijf totaal niet bekend bij de mensen. Dat is goed te zien in de onderstaande afbeelding die een weergave geeft van het aantal zoekopdrachten naar beide bedrijven.

![Blauwe lijn: Blendle, Rode lijn: Myjour](/assets/images/grafiek.png)

Blauwe lijn: Blendle, Rode lijn: Myjour

Is het succes van bedrijven als De Correspondent ([Rob Wijnberg](https://twitter.com/robwijnberg)), Blendle en WeTransfer ([Nalden](https://twitter.com/nalden)) dan afhankelijk van hun ambassadeur? Dat is natuurlijk lastig te zeggen, maar duidelijk is dat een stuk makkelijker aan aandacht van de media komen. Om met je startup snel bekendheid te krijgen is het belangrijk dat je een ambassadeur gaat vinden die je product wil promoten en gebruiken. Een positieve ervaring door het gebruik zal een positief effect hebben op de promotie die de ambassadeur maakt.

Promotie door een ambassadeur hoeft niet meteen te betekenen dat hij of zij op televisie je product moet gaan promoten, maar kan ook gedaan worden door bijvoorbeeld het gebruik van jouw product. Stel je voor dat een bekende Twitteraar alle linkjes naar artikelen via jouw platform laat lopen. Op deze manier komen heel veel mensen in aanraking met jouw product en bereik je ineens een grote groep mensen zonder actieve promotie. Op dat moment is het natuurlijk van belang dat jij ervoor zorgt dat je een viraal model ontwikkeld waarbij je die bezoekers weet vast te houden en zover krijgt dat ze zelf het product gaan gebruiken.